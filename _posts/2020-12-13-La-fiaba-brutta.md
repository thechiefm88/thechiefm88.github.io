---
layout: post
title: La Fiaba Brutta
date: 2020-12-13
author: MDA DS
---
Come avevo accennato nel post precedente, qui parlerò di un nuovo piccolo scritto che aggiungo in contemporanea alla vetrina delle opere in homepage.

Quello che aggiungo è un esempio abbastanza diverso dai precedenti, scritto quasi più come divertimento e distrazione che altro, di certo senza immaginare di usarlo per trasmetterci un qualche messagio o simili.<br>
Non per questo penso che meriti particolare disprezzo, anzi.

Si tratta di due mini opere in realtà: una piccola ["fiaba"](https://www.studiarapido.it/fiaba-definizione-origini-struttura/) in versi liberi e una raccolticina di poesie.<br>
Inizialmente esperienze slegate ho presto trovato consono legarle da una formula narrativa: innanzitutto perché entrambe condividono alcuni aspetti tematici, e poi perché mi è sembrato che la cosa arricchisse e completasse entrambe.

In ogni caso, le tematiche vertono su aspetti erotici e goliardici, che spesso si sposano tanto bene, che nel caso della fiaba si delineano dietro una fitta rete di doppi sensi e allusioni, a volte più evidenti altre meno, costruite su un immaginario a metà tra il fiabesco e il cavalleresco[^1].<br>
Nel caso invece della successiva raccolta si abbandona in parte la linea dei doppi sensi per lasciare spazio a una esperienza più diretta.

Ora, questo rapporto bivalente tra le due parti non è completamente casuale o semplicemente istintivo, in parte va a creare una linearità evolutiva, che parte dall'infantilità e ingenuità della fiaba, il genere bambinesco per eccellenza, in cui i personaggi sperimentano una crescita tutto sommato semplice e intuitiva[^2], quel che cambia è forse giusto la serenità e maggior leggerezza con cui i personaggi valutano e ripercorrono le proprie esperienze, cosa che, nel caso del protagonista, permette realmente di spingersi ad affrontare il mondo, tema su cui si impianterà la seconda parte.<br>
In questa seconda parte il tema è ripreso, ma in modo più maturo e sboccato, e l'idea sarebbe proprio di apprezzare una evoluzione tra la prima e la seconda parte, passando da una maggiore infantilità a una maggiore maturità.

Può sembrare strana la tematica sessuale ed erotica in una narrazione di questo tipo, tuttavia a me ha interessato pensare di provare a vederla in un contesto più infantile e bambinesco, seguendo le vicende di personaggi fiabeschi, ma quasi a presa in giro, fiondati in una avventura che non ha in realtà alcun peso e non cambia nulla, se non per il bagaglio di esperienze dei personaggi stessi; paradossalmente provare a immergere queste tematiche quindi in una atmosfera di indifferenza e poco peso da false protagoniste, nella quale, nel riso o nel pianto, non si trovano quasi mai da quel che mi risulta.

Il tutto si corona, e ciò da reale motivo del titolo, nell'inefficienza della fiaba, che si rivela fallimentare nel suo tentativo di insegnare qualcosa e tutto sommato anche un po' povera di contenuto; vuole infatti essere una fiaba "brutta" appunto: inefficiente, sciocca e immatura, poiché penso che la morale nelle fiabe ce le veda sempre l'adulto che la racconta e mai il bambino.

Detto ciò mi sono trovato, dopo la stesura dell'opera, molto recentemente anzi, a leggere ["Il romanzo della rosa"](https://www.ibs.it/romanzo-della-rosa-testo-francese-libro-guillaume-lorris-jean-de-meun/e/9788806188900)[^3], di cui ho finito la parte prima di [Guillaume De Lorris](https://it.wikipedia.org/wiki/Guillaume_de_Lorris), e sono rimasto colpito dall'aver sentito nella lettura un po' di questo stesso spirito infantile che in qualche modo ho provato a mettere nel mio scritto, ci ho trovato insomma delle assonanze con quel che volevo trasmettere, anche se questo chiaramente è ben più dovuto a come ho letto che a come fosse scritto, non centra sicuramente niente con le intenzioni dello scrittore secoli fa, agli albori delle letterature europee, rappresenta solo un caso curioso e una nota sulle mie attuali letture.

Come ultima nota la fantastica immagine messa in copertina è un piccolo graffito a pennarello che mi sono trovato sul bidoncino di un treno regionale; Mi ha subito colpito e ho dovuto associarlo a questo scritto, perché semplicemente nella mia testa ormai esisteva solo per quel motivo, era perfetto.<br>
Ringrazio quindi candidamente l'anonimo autore.

Detto questo chiudo e vi invito a darci un'occhiata nella vetrina delle opere in homepage.

[^1]: Motivo per cui il componimento si autoproclama, in modo volutamente non esatissimo forse, fiaba.
[^2]: quel che cambia rispetto all'inizio è poco nel mondo della narrazione, in pieno stile fiabesco, dove usualmente l'avventura narrata rappresenta uno scorcio di straordinarietà  in un mondo altrimenti omogeneo e immutabile.
[^3]: Utilizzo il titolo tradotto perché ovviamente sto leggendo la traduzione in italiano, non sapendo leggere il francese e men che meno il francese antico.