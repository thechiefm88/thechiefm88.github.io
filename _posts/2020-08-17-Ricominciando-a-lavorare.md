---
layout: post
title: Ricominciando a lavorare
date: 2020-08-17
author: MDA DS
---
Da luglio ho iniziato a lavorare in un supermercato; La cosa mi va molto a genio perché:

1. è il lavoro meglio pagato che ho trovato finora (non prendo chissa che stipendio eh, però è decente).
2. è tutto molto più fiscale e controllato, quindi niente lavoro in nero salvo qualche straordinario per ora.
3. mi sono trovato addosso molta fiducia e responsabilità, che pare riesca a ricambiare bene finora.

Su quest'ultimo punto infatti c'è da dire che quasi subito sono stato spostato dagli scaffali per gestire il baretto annesso e dare una mano al banco del pane.
Al pane va benissimo e sono molto apprezzato dalla mia collega più anziana che gestisce il banco; Al bar anche i colleghi mi apprezzano molto, ma mi ha fatto strano servire tutti questi caffè e vedere tutte queste pause sigaretta, considerando che sia caffè che nicotina ho smesso di assumerli (molto felicemente!) da circa settembre scorso.
Premesso ciò, questa è stata la prima poesia che ho scritto da quando iniziato a lavorare:

### L'Uomo Orologio

drin drin dron drin drin dron<br>
la sveglia rintocca presto<br>
motorino d'avviamento<br>
dell'Uomo Orologio<br>
macchinario cronometrico<br>
dell'ultimo secolo<br>
sgasando "ron-ron"<br>

macinando secondi e ore<br>
macinando dentro al motore<br>
petrolio cereale a infusione<br>
caffè a combustione veloce<br>
tric-trac a alta pressione<br>
per sgobbare senza flessione<br>
una sbuffata e un tiro di vapore<br>
la forza di 20 cavalli-fumo<br>
dal profumo di produzione<br>
e consumo a tutto frrragore<br>
YYYEEEEAAAAAHHHOOOOOOO<br>

risciacquare bene con alcoli e pasticche<br>
dedicate dopo l'uso.

Scritta fondamentalmente di getto in pausa pranzo, l'ho adorata subito e più la leggevo più mi piaceva; In effetti mi sono riusciti bene gli effetti principali, ovvero lo schema (molto poco rigoroso) di rime, che nella strofa principale danno un ritmo molto incalzante che poi invece va a chiudersi altalenante con le ultime rime nel mezzo, le onomatopee iniziali e finali, che mi suonano davvero come volevo, e nel complesso la sensazione che mi da la poesia nel leggerla.
Nel complesso è importante per me come poesia perché sebbene ci siano le novità sperimentate nella mia ultima raccolta ("sentirsi come si sente solo dio"), penso di essere riuscito a rendere più chiaramente e narrativamente il messaggio, sempre rispetto ai risultati molto più astrusi e personali della stessa.
A parte il fattore stilistico, come poesia esprime bene il modo in cui mi sono sentito, e dico al passato perché se c'è una cosa a cui ci si abitua velocemente è il lavoro, venendo da un periodo in cui ho rispolverato e rafforzato molto i miei sentimenti anti-lavoro, nati con "l'abolizione del lavoro" di Bob Black tanto tempo fa e rafforzati proprio ultimamente con "bullshit jobs" di David Graeber (un libro che consiglio moooolto vivamente), anon solo riprendere a lavorare a tempo più che pieno nel giro di due settimane, ma addirittura a provvedere alla carica di energie fasulle della caffeina e relax altrettanto tarocco della nicotina per i miei colleghi.

Semplicemente La mia nuova situazione lavorativa è andata molto direttamente a cozzare con la mia recente visione di queste due sostanze e la cosa non è stata immediata da metabolizzare.

Altra poesia su questo tema è stata la seguente:

### La Metamorfosi

I N I E Z I O N I<br>
di virtuosa fatica medica<br>
propedeutica all'evoluzione<br>
nell'Aldilà-Uomo<br>

prodigiosa creatura dalle<br>
vistose orecchie<br>
per udire meglio ogni ordine<br>
muso allungato<br>
per richiamar meglio l'attenzione<br>
schiena possente<br>
per sopportare ogni fatica<br>
cranio solido<br>
per attutire ogni incidente<br>
certo un po' stolido,<br>
lo spazio pel cervello è assente...<br>
MA! un gran lavoratore 2.0!<br>
un vero somaro fra la gente<br>

Di sicuro meno d'effetto dell'altra, ma carina nelle trovate secondo me, rappresenta forse un ultimo sguardo incazzato della mia parte ribelle che nell'attuale situazione, come spesso è costretta a fare, chiude un occhio.

Bhe per ora è tutto, se volete condividere con me impressioni od opinioni su queste poesie trovate i miei contatti in fondo a questa pagina, sarò felice di sentirvi e rispondervi appena il tempo me lo permette.